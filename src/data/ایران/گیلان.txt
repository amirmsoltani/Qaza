پاچ باقلای کشاورزی      300گرم
تخم مرغ   3 عدد
شوید خشک     4 حبه
کره یا روغن زیتون     100 گرم
سیر کوبیده شده   4 حبه
آب    1 لیتر
دارچین    به مقدار نیاز
نمک ، فلفل و زردچوبه   به مقدار کافی
-------------------------------------------------------------------------------------------------
مرحله درست کردن باقلا قاتوق گیلانی
پوست باقلا را جدا کنید و به همراه کمی روغن یا کره تفت دهید .بعد از کمی تفت دادن باقلا ،سیر کوبیده شده ,شوید و کمی زردچوبه و نمک  را هم به آن اضافه کنید و هم بزنید تا خوب تفت بخورند.سپس ا لیتر آب روی آنها بریزید تا باقلا نیم پز شود و وقتی آب داخل  باقلا به جوش آمد تخم مرغ ها را به آنها اضافه میکنیم .تخم مرغ ها باید کاملا  پخته شوند و نباید  در غذا هم زده شوند .در پایان پخت باقلا هم میتوانید آن را با کمی دارچین و نمک خوش عطر تر و لذیذ تر کنید.
نکات درست کردن باقلا قاتوق گیلانی
پاچ باقلای خشک را از فروشگاه های خواروبار می توان خرید. 

پاچ باقلا دو نوع است:پاچ باقلای محلی که پس از پخته شدن شکل خود را حفظ می کند و پاچ باقلای کشاورزی که زودپز بوده و اگر زیاد پخته شود له می شود.

 تخم مرغ را نباید داخل غذا هم بزنید.

شوید اگر خیلی زیاد باشد موجب تلخی غذا می شود.

اگر از باقلای تازه محلی استفاده می کنید، نیاز به خیس خوردن ندارد، ولی نوع خشک آن احتیاج به خیس خوردن دارد.

حتما باقلا را از شب قبل خیس کنید تا پوست آن راحت جدا شود.

از باقلای مازندرانی استفاده نکنید؛ زیرا این باقلا در تهیه ی باقلا وابیج به کار می رود. 

این غذا با ماهی شور، زیتون پرورده، سیرترشی، ماست و خیار سرو می شود.

اگر به هر دلیلی امکان استفاده از تخم مرغ را ندارید، می توانید آن را به غذا اضافه نکنید. 

