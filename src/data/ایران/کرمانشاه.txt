مواد لازم برای دنده کباب سنتی کرمانشاه

دنده ی گوسفند:یک کیلو
پیاز ریز خرده شده:2 عدد
سیر:یک حبه
فلفل سیاه:نصف قاشق چایخوری
سماق:یک و نیم قاشق چایخوری
رب گوجه فرنگی:نصف قاشق سوپ خوری
روغن زیتون:سه قاشق سوپ خوریدنده کباب سنتی
-------------------------------------------------------------------------------------------------
مواد لازم برای دورچین

نان تازه:به مقدار لازم
پیاز:یک عدد
لیمو ترش:به مقدار لازم
گوجه فرنگی کبابی:به مقدار لازم
جعفری ساطوری:به مقدار لازم
-------------------------------------------------------------------------------------------------
طرز تهیه دنده کباب سنتی کرمانشاه


دنده گوسفندی را در ابعاد 10*15 سانتی متر خرد کنید. چربی های اضافه آن را بگیرید.

پیاز را در کاسه گودی بریزید . سیر را له کنید و با فلفل سیاه ، نیمی از سماق ، رب گوجه فرنگی و روغن زیتون را به پیاز اضافه کرده ، مخلوط کنید .

سپس گوشت را در کاسه بریزید و با دست کاملا مخلوط کنید تا تمام قسمت های گوشت به این مایع آغشته شود. مایع را به مدت 12 ساعت در یخچال قرار دهید تا گوشت نرم و مزه دار شود .

کباب را به سیخ بکشید و روی کباب پز با حرارت ملایم کباب کنید تا رنگ آن قرمز قهوه ای شده ، کاملا بپزد. کباب را با دورچین آن سرو کنید. در آخر باقی مانده سماق را روی آن بپاشید.

کباب برگ را با چلو و گوجه فرنگی کباب شده سرو می نمایند.

 
 