مواد لازم:

سبزی: (نصف آن اسفناج و نصف دیگر شوید، تره، جعفری و چند شاخه شنبلیله) یک و نیم کیلو

چغندر: دو عدد بزرگ

پیاز: سه عدد

نعنا: خشک دو قاشق غذا خوری

آرد: یک و نیم لیوان

عدس: یک لیوان

روغن: به میزان لازم برای پیاز و نعناع داغ

نمک: به میزان لازم

زردچوبه: دو قاشق مربا‌خوری

سرکه: به میزان دلخواه
---------------------------------------------------------------------------------------------------
طرز تهیه:

ابتدا چغندر را پوست کنده، سپس آن را به صورت خلالی برش داده و با مقداری آب می‌گذاریم روی شعله تا نیم‌پز شود.

بعد از نیم پز شدن چغندر، عدس و سبزی خرده شده را به آن اضافه می‌کنیم و صبر‌می‌کنیم تا کاملا بپزد.

در این فاصله نعنا و پیاز داغ را درست کرده و به آن زردچوبه را اضافه می‌کنیم.

به آرد حدود 4 تا 5 لیوان آب اضافه کرده و سپس با دست، کاملا آن‌ها را با هم مخلوط می‌کنیم.

وقتی سبزی و عدس پخته شد نصف پیاز داغ را به قابلمه اضافه کرده و می‌گذاریم چند غل بخورد.

بعد از آن، ابتدا حدود 4 لیوان آب جوش به آش اضافه می‌کنیم و سپس آرد آب گرفته را به آرامی به آش اضافه می‌کنیم و همزمان هم، خوب به هم می‌زنیم تا آرد گلوله نشود.

نکته:

اگر آش خیلی غلیظ شد باز هم آب به آن اضافه می‌کنیم و سپس آن را خوب به هم می‌زنیم تا غلظت آن چیزی شبیه سوپ شود.

بعد از این که نمک و فلفل آش را اندازه کردیم، به آن نعنا داغ و بقیه‌ی پیاز داغ و سرکه را اضافه می‌کنیم (البته کمی از آن را برای تزئین نگه می‌داریم) و می‌گذاریم تا چند غل بزند تا بوی تند سرکه کم شود.

اگر سرکه دوست نداشتید می‌توانید آش را با رب انار میل نمایید.
