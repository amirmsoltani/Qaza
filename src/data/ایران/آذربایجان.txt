مواد لازم برای ۴ نفر

مواد لازم کباب بناب
کره ۵۰ گرم
پیاز سفید ۳ عدد
فیله گوسفند ۴۰۰ گرم
راسته گوساله ۴۰۰ گرم
نمک و فلفل سیاه به اندازه کافی
---------------------------------------------------------------------------------------------------
دستور پخت

طرز تهیه کباب بناب
ابتدا گوشت ها را با دقت می شوییم و در آبکش قرار می دهیم تا آب آن ها خارج شود و بعد روی تخته آشپزخانه گوشت ها را به قطعات متوسط برش می دهیم تا راحت داخل چرخ بروند.گوشت ها را در چرخ گوشت چرخ می کنیم و کنار می گذاریم.

سپس پیازها را پوست می گیریم و آبکش می کنیم و روی تخته نگینی خرد می کنیم دقت در برش پیازها در این مدل کباب مهم است زیر نباید ریز خرد شود تا آب پیازها بیرون بیاید چون باعث شل شدن مایه می شود و نباید درشت خرد شود.

بلکه به اندازه متوسط خرد شود .پیازها را با گوشت در کاسه ای بزرگ قرار می دهیم و روی آن ها نمک و فلفل سیاه می پاشیم و مواد را خوب ورز می دهیم و روی کاسه را سلفون می کشیم و به مدت ۲ ساعت ترکیب گوشت و پیاز را در یخچال قرار می دهیم.
سپس مایه کباب را از یخچال بیرون می آوریم و کمی ورز می دهیم و سیخ ها را آماده می کنیم و مقداری از مایه کباب را بر می داریم و از بالا تا پایین به سیخ می چسبیانیم و یا مایه کباب را روی تخته آشپزخانه شکل می دهیم و سیخ را از وسط آن رد می کنیم.

زغال کباب را آماده می کنیم و کره را در تابه ای کوچک قرار می دهیم و روی حرارت می گذاریم تا ذوب شود و اگر تمایل داشتید کمی زعفران دم کرده به آن اضافه می کنیم و مخلوط می کنیم و خیلی آرام با یک فرچه روی کباب ها می کشیم

و یا با قاشق روی کباب ها می ریزیم تا کباب ها خشک نشوند و طعم دلپذیرتری داشته باشیم.سپس کباب ها را روی آتش می گیریم تا کبابی و مغز پخت شوند.سپس چند عدد گوجه فرنگی گوشتی نیز در کنار کباب به سیخ می گشیم و کباب می کنیم و با کباب بناب نوش جان کنید.
