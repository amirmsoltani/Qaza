گوشت دنده گوساله یا گوسفند	۱ کیلوگرم
 ماست	۱ لیوان
زعفران دم شده	۲ قاشق غذاخوری
 گوجه فرنگی	۱۰ عدد
آبلیمو	۳ قاشق غذاخوری
روغن	۱۰ قاشق غذاخوری
فلفل	به میزان لازم
----------------------------------------------------------------------------------------------------
طرز تهیه شیشلیک در خانه:
برای تهیه شیشلیک باید از گوشت دنده گوساله یا گوسفند استفاده کنید، نکته مهم برای کباب خوب انتخاب گوشتی است که تازه و ترد باشد؛ بهتر است گوشت را با آب پیاز و مقداری فلفل مخلوط کنید و ۲۴ ساعت پیش از آماده کردن کباب، بگذارید بماند تا گوشت نرم شود.

گوشت را به اندازه های یکسان ببرید، داخل کاسه ای پیاز رنده شده، ماست، زعفران دم شده، آبلیمو  روغن و مقداری فلفل بریزید و مخلوط کنید سپس گوشت را در این مایه بخوابانید و بگذارید حداقل یک شب بماند.

پس از استراحت، گوشت ها را به سیخ بکشید و بین هر دو  قطعه یک تکه کوچک دنبه قرار دهید، موقع کباب کردن بهتر است از ذغال استفاده کنید اما در صورت عدم دسترسی میتوانید درون فر یا روی اجاق با حرارت متوسط شیشلیک ها را اماده کنید.

شیشلیک ها را پس از آماده شدن با برنج زعفرانی، کره، گوجه کبابی، فلفل سبز کبابی و برش های لیموی تازه سرو نمائید همچنین بهترین و سالم ترین نوشیدنی برای این کباب دوغ میباشد.


نحوه پخت شیشلیک در فر:

پس از مدت زمان لازم دنده ها را از یخچال خارج کنید سپس سس باربیکیو یا سس گوجه فرنگی را روی دنده ها بریزید ( در صورت تمایل ) و خوب مخلوط کنید تا دنده ها خوب به سس آغشته شوند ، سینی فر را چرب کنید و دنده ها را داخل سینی قرار دهید و داخل فر با حرارت ۱۸۰ درجه سانتیگراد به مدت ۴۰ – ۵۰ دقیقه قرار دهید تا خوب برشته و طلایی شوند ( دمای فرها متفاوت است و شاید زمان بیشتری برای کباب شدن لازم باشد ).

نحوه پخت شیشلیک در باربیکیو و منقل :
دنده ها را یکی یکی به سیخ می زنید (سیخش مثل کباب هست ولی سرش تیزه! و بلند تر هم هست) بعد هم باربیکیو را روشن کنید و کباب را بگذارید روی شعله ملایم بپزد و اگر از زغال استفاده کنید بهتر هم می شود.
نکاتی برای پخت شیشلیک :
انواع کباب باید در عین پختن زیاد خشک نشود، اگر فرصت کافی برای آماده سازی کباب ها ندارید می توانید بجای ۲۴ ساعت مدت ۱ ساعت درون ظرفی که مقداری کیوی له شده ریخته اید قرار دهید (کیوی به دلیل اسیدی که دارد گوشت را نرم می کند) البته دقت کنید که گوشت زیاد نماند چون گوشت له می شود و بافت خود را از دست خواهد داد و همچنین باعث فساد سریع گوشت می شود.


توجه کنید که دنده ها را قبل از سیخ کشیدن نجوشانید! چون خیلی سفت می شود! همان  روی آش سریعتر نرم می شود و داخل آن هم می پزد.