مواد لازم 

زردچوبه و نمک به مقدار لازم
پودر فلفل قرمز یک قاشق چایخوری
تمرهندی یک بسته
پیاز یک عدد متوسط
سیر یک کله
سبزی ( گشنیز و شنبلیله) (مقدار شنبلیله کم باشد تا تلخ نشود) 300 گرم
شوریده یا سنگسر یا هامور (ماهی پوست گرفته و پاک شده) یک کیلو
رب گوجه فرنگی یک قاشق غذا خوری
------------------------------------------------------------------------------------------------------
طرز تهیه:
 
1-پیاز خرد شده را با 3 قاشق سوپخوری روغن، کمی تفت می دهیم. سپس سیر و شنبلیله و گشنیز خرد شده، را اضافه میکنیم و تفت میدهیم. توجه کنید سبزی باید با شعله کم تفت داده بشه تا وقتی که کاملا آب سبزی خشک بشه (اگر دیدید که سبزی به کف دیگ میچسبه یعنی آبش خشک شده) بعد از اینکه آبش خشک شد روغن اضافه کنید. (روغن را کم کم اضافه کنید چونکه سبزی روغن رو میخوره و بعد که سرخ شد روغن رو پس میده) روغن اضافه کنید و مدام تفت بدید تا سبزی کامل سرخ بشه. با شعله زیاد حدود نیم ساعت باید سبزی رو سرخ کنید و مواظب باشید که ته نگیره ولی باید کاملا سیاه بشه.
 
2-ماهی را با کمی زردچوبه و نمک، به سبزی اضافه میکنیم و چند دقیقه تفت می دهیم. بعد شیره تمرهندی و رب گوجه فرنگی را اضافه کرده و قلیه ماهی را با شعله ملایم به مدت 30 دقیقه می پزیم و به این ترتیب غذا آماده می شود.
 
 نکات:
 
1-قلیه ماهی را می توان به تنهایی و با نان مصرف کرد ولی بهتر است مقداری پلو تهیه شود تا یصورت پلو و خورش مصرف شود.
 
2- توروخدا خیلی مواظب سبزیتون باشید بعد نگید جواهر سبزیمونو سوزوند. آخه راز خوشمزگی قلیه ماهی و قرمه سبزی ما خوزستانیا به همینه که سبزی رو بی نهایت سرخ میکنیم تا مرز سوختن.
 
3-ماهی های : شوریده- سنگسر- هامور و حلوا سیاه برای تهیه این غذا مناسب هستند.چون این ماهی ها خار کمتری دارند و ماهی قلیه ماهی نباید خارهای ریز داشته باشد . ماهی را به تکه های کوچک تقسیم می کنیم و سپس آنرا می شوییم . ماهی که برای قلیه ماهی استفاده می کنیم بایستی بدون استخوان باشد.
 
4-قلیه ماهی رو توی قابلمه بزرگ بپزید طوری که ماهیا روی هم نباشن. آخه بعد که میخواید سرو کنید امکان داره ماهیا له بشه و خورشت پر از خار بشه و خار بیاد توی دهنتون که وااقعا حال آدمو میگیره.
