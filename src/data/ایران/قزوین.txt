مواد لازم قیمه نثار خوشمزه و جا افتاده
برنج خیس کرده 3 پیمانه
گوشت قیمه ای خرد شده به اندازه یم فندق 350 گرم
پیاز خرد کرده ریز 2 عددبزرگ
لپه خیس کرده 1/2 پیمانه
روغن 1/2 پیمانه
رب گوجه فرنگی 2 ق س
ادویه خورشتی 1 ق چ
ادویه پلویی 1ق چ
گلاب 1ق س
زعفران دم کرده 1 ق س
زرشک سرخ شده 1/2 پیمانه
گرد لیمو عمانی 1 ق س
نمک به میزان لازم
خلال پسته و بادام برای تزیین
--------------------------------------------------------------------------------------------------------
طرز تهیه قیمه نثار خوشمزه
ابتدا در یک قابلمه مقداری روغن میریزیم تا داغ شود و بعد پیاز خرد شده را در داخلش تفت میدهیم .
رنگ پیاز که طلایی شد گوشت را در پیاز تفت میدهیم تا رنگ گوشت عوض شود.سپس ادویه خورشتی را اضافه میکنیم و یک تفت کوچک میدهیم .
بعد لپه خیس داده شده را اضافه میکنیم و حدود 4 تا 5 دقیقه تفت میدهیم تا در هنگام پخت لپه ها باز نشود.هنگام تفت لپه ها رب گوجه فرنگی را هم اضافه کنید تا رنگ بهتری بگیرد. بعد از این مرحله به اندازه 3 پیمانه آب به خورشت اضافه میکنیم و در ظرف را میبندیم تا گوشت و لپه پخته شود وکم آب شود و غلظت خورشت هم زیاد شود.و به اصطلاح جا بیفتتد.
در 2 دقیقه آخر پخت هم گلاب و مقداری از زعفران را داخل قیمه میریزیم تا جوش بخورد. برنج از قبل خیس داده شده را آبکش میکنیم .
و درکف ظرفی که میخواهیم برنج و قیمه را مخلوط کنیم کمی آب و روغن میریزیم و میگذاریم تا روی حرارت گرم شوند و یک جوش ریزی بخورد بعد یک لایه از برنج آبکش شده را در کف قابلمه میریزیم و روی آن را ادویه پلویی و گرد لیمو عمانی میریزیم و بعد یک لایه از مایع قیمه را که آب آن گرفته شده روی برنج ها و ادویه ها میریزیم و این مرحله را 2 تا 3 بار به همین ترتیب انجام میدهیم و در آخر کمی روغن  روی حرارت کم اجازه میدهیم تا برنج دم بکشد و بعد از اینکه برنج دم داد کمی روغن داغ روی برنج میکشیم .
برای تزیین از مقداری برنج زعفرانی به همراه زرشک سرخ شده ، خلال بادام و خلال پسته استفاده میکنیم .
