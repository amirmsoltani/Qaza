مواد لازم برای تهیه کلم پلو شیرازی
کلم قمری 500 گرم
گوشت چرخ کرده 150 گرم
پیاز 2 عدد
تخم مرغ 1 عدد
برنج 3 لیوان
آرد نخودچی 2 قاشق غذاخوری
سبزی (شوید. تره. ترخان. ریحان) 100 گرم
--------------------------------------------------------------------------------------------------------
طرز تهیه کلم پلو شیرازی 
ابتدا یک عدد پیاز را رنده میکنیم و آبش را با دست میگیریم و با گوشت چرخ کرده، آرد نخودچی، مقداری نمک و فلفل خوب ورز میدهیم تا کاملا یکدست شوند.

وقتی مواد به خورد هم رفته و حالت چسبندگی پیدا کردن به اندازه یک فندق از مواد برمیداریم و به صورت کوفته قلقلی در می آوریم و داخل روغن سرخ میکنم.

کلم قمری ها را هم به صورت رشته ای به همراه یک تا دو لیوان آب و مقداری نمک و زردچوبه داخل قابلمه ای میپزیم تانرم شود و آب کلم تماما گرفته شود.

بعد از اینکه کلم نرم شد به همراه یک عدد پیاز و سبزیهای خرد شده در کمی روغن با حرارت ملایم تفت میدهیم.

برنج را که از قبل خیس کردیم با چند لیوان آب و مقداری نمک روی حرارت قرار می دهیم و بعد از اینکه کمی جوشید آن را آبکش می کنیم.

دقت کنید برنج را وقتی آبکش کنید که وقتی بین دو انگشت شصت و سبابه فشار میدهید اطراف برنج نرم و مغز آن کمی خام باشد.

قابلمه را روی حرارت قرار دهید و ته دیگ مورد علاقه تان( سیب زمینی ، کاهو ، نان و .....) را به همراه کمی روغن در کف آن بریزید .سپس مایه کلم به همراه گوشت قلقلی سرخ شده و برنج آبکش را داخل قابلمه به ترتیب بریزید تا وقتی که همه مواد تمام شوند.

در این مرحله حرارت زیر قابلمه را زیاد کنید تا برنج بخار کند یا به اصطلاح دم بکشد.

 وقتی برنج بخار داد به اندازه نصف لیوان آب و مقداری روغن مخلوط شده، روی برنج بریزید سپس حرارت را کم کنید تا برنج کاملا پخته شود و عطر و  مزه گوشت و کلم به خورد برنج شود. 

کلم پلوی خوشمزه شیرازی را به دلخواه با کمی زعفران و خلال پسته و بادام تزیین کنید و از خوردن آن در کنار اعضای خانواده لذت ببرید.
